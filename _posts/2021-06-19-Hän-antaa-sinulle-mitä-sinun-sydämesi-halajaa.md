---
layout: post
title: Hän antaa sinulle, mitä sinun sydämesi halajaa
---

Psalmi 37:3–4 kertoo millaista kristityn elämä on:

> Turvaa Herraan ja tee sitä, mikä hyvä on,
asu maassa ja noudata totuutta;
silloin sinulla on ilo Herrassa, ja Hän antaa sinulle,
mitä sinun sydämesi halajaa.

Tiedätkö sinä, mitä sydämesi haluaa? Vai ainoastaaan luuletko tietäväsi toisten esimerkin ja mallin mukaan? Koska nuo toisetkin haluavat noita asioita, niin kai sitten minäkin.

En ole itse tästä asiasta ollenkaan varma. Se on yllättävää, koska tavallisesti tiedän paljon vähäpätöisemmistäkin jutuista, onko jokin asia tavoiteltavaa ja hyvää vai ei riippumatta sen yleisestä suosiosta.

Jumala tuntee paremmin meidät omat lapsensa kuin mitä me itse pystymme koskaan tuntemaan. Meitä kutsutaan elämään ihan tavallista elämää rakkaudessa ja totuudessa. Siitä seuraa ilo Herrassa. Ja Hän antaa meille sen, mitä oikeasti haluamme. Kokonaan riippumatta meistä itsestämme, tiedämmekö mitä se oikeasti on vai emme.
