---
layout: post
title: Mutta suurin niistä on rakkaus (ἡ ἀγάπη)
---

1\. Kor. 13:13 on kaunis kuvaus niistä aarteista, joita ihminen voi yleensä viedä tästä elämästä mukanaan taivaaseen. Todellista rikkautta on uskoa Kristukseen, toivoa ja odottaa Jumalalta kaikkea hyvää, sekä rakastaa toinen toistamme.

> Niin pysyvät nyt usko, toivo, rakkaus, nämä kolme; mutta suurin niistä on rakkaus.

Uskon luonne on vastaanottaa. Myös toivo odottaa vastaanottavansa jotakin. Rakkaus sen sijaan antaa omastaan. Näistä yksin rakkaus tekee meistä Jumalan kaltaisia. 1\. Joh. 4:7 sanoo sen näin:

> Rakkaani, rakastakaamme toinen toistamme, sillä rakkaus on Jumalasta; ja jokainen, joka rakastaa, on Jumalasta syntynyt ja tuntee Jumalan.

Saman luvun 12. jakeen loppuosa sanoo myös:

> Jos me rakastamme toinen toistamme, niin Jumala pysyy meissä, ja hänen rakkautensa on tullut täydelliseksi meissä.

Ja 16. jakeen loppu jatkaa näin:

> Jumala on rakkaus, ja joka pysyy rakkaudessa, se pysyy Jumalassa, ja Jumala pysyy hänessä.

Rakkaus omistaa täydellisen ilon. Siksi se on ylivertainen noihin kahteen muuhun nähden.
