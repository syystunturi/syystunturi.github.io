---
layout: post
title: Mutta suurin niistä on rakkaus (ἡ ἀγάπη)
---

1\. Kor. 13:13 on kaunis kuvaus niistä aarteista, joita ihminen voi yleensä viedä tästä elämästä mukanaan taivaaseen.

> Niin pysyvät nyt usko, toivo, rakkaus, nämä kolme; mutta suurin niistä on rakkaus.

Todellista rikkautta on siis uskoa Kristukseen, toivoa ja odottaa kaikkea hyvää Jumalalta, rakastaa toinen toistamme ja Jumalaa yli kaiken.

Uskon luonne on vastaanottaa. Myös toivo odottaa vastaanottavansa jotakin. Rakkaus sen sijaan antaa omastaan. Yksin rakkaus tekee meistä Jumalan kaltaisia. 1\. Joh. 4:7 sanoo sen näin:

> Rakkaani, rakastakaamme toinen toistamme, sillä rakkaus on Jumalasta; ja jokainen, joka rakastaa, on Jumalasta syntynyt ja tuntee Jumalan.

Saman luvun 12. jakeen jälkimmäinen puolikas sanoo myös:

> Jos me rakastamme toinen toistamme, niin Jumala pysyy meissä, ja hänen rakkautensa on tullut täydelliseksi meissä.

Ja 16. jakeen loppuosa jatkaa näin:

> Jumala on rakkaus, ja joka pysyy rakkaudessa, se pysyy Jumalassa, ja Jumala pysyy hänessä.

Rakkaus omistaa täydellisen ilon.

Siksi se on ylivertainen noihin kahteen muuhun nähden.
